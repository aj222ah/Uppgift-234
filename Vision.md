# Den Glade Piraten

## Bakgrund
Den Glade Piraten har stora problem med sin administration ocgh behöver omgående hjälp 
med att lösa problemen, annars riskerar båtklubben att gå i konkurs. Som det ser ut nu 
sköts ekomomiadministrationen och administrationen gällande klubbens medlemmar och deras 
båtar manuellt, vilket föranleder oordning och ekonomiska problem. Klubben behöver ett 
medlemsregister som förenklar rutinuppgifter och ger klubbens kassör och sekreterare 
kontroll över situationen.

## Användargrupper
De som främst kommer att använda systemet är klubbens administratörer, dessutom kommer 
medlemmarna att använda systemet för vissa uppgifter. Utöver dessa kommer utvecklare 
samt support att använda systemet.

### Administratörer
Består av klubbens kassör och klubbens sekreterare.

Kassören är en man i 55-årsåldern som till vardags är inköpschef på ett mellanstort företag 
i pappersproduktionsbranschen. Han läste ekonomi på gymnasiet och är teknikentusiast - han 
vill ha den senaste tekniken men har varken tålamod att hantera, eller kunskap om hur man 
löser, problem som uppstår; han kontaktar företagets IT-support på frekvent basis. Han 
förväntar sig att elektroniska saker fungerar utan att störa honom med frågor, dialogrutor etc. 
Kassören reser mycket och har stort ansvar för företagets representation, den fritid han har 
spenderar han med familjen, på sitt "extrajobb" som kassör för båtklubben och naturligtvis på 
sin båt. Alla problem med klubbens administration tar tid och irriterar honom, han har 
funderat på att avbryta sitt uppdrag på grund av problemen men med en hotande konkurs vill 
han inte vara den förste som överger det sjunkande skeppet. Med tanke på att han har det 
ekonomiska ansvaret för klubben vill han få problemen lösta, men till så låg kostnad som möjligt.

Sekreteraren är en man i 65-årsåldern som precis gått i pension från sitt jobb som vaktmästare/
administratör på ett mindre företag. Han är försiktigt positiv till datorer och hur 
effektivt man kan jobba med dem, men företaget han jobbade för hade en mycket begränsad budget 
för datorer och mjukvara. Eftersom han själv hade ett något odefinierat jobb där han delvis 
agerade fastighetsskötare,delvis vaktmästare och delvis skötte enklare administration var 
han inte en av dem som fick ta del av företagets nyaste inköp - snarare fick han en begagnad 
dator som någon högre upp inom företaget haft i några år. Hans stora intresse är båtar och 
båtklubben är något av hans skötebarn, han har svårt för att medlemmarna bråkar och vill 
helst inte stöta sig med någon. Han är dock lite orolig att ett nytt administrationssystem 
på klubben skulle göra honom överflödig, en oro som växt sedan han gick i pension eftersom hans 
jobb på båtklubben ger honom samma känsla av att vara behövd som han fick då han fortfarande 
jobbade. Han är gift med en kvinna som är lika båtintresserad som han, de har tre vuxna barn, 
fyra barnbarn och en hund, hunden följer med husse och matte när de är ute med båten.

### Medlemmar
Eftersom klubben har ett stort antal medlemmar finns det också en stor spridning bland dessa 
medlemmar, de yngsta är i 20-årsåldern och de äldsta runt 75 år.

#### 20-35 år
Även om medlemmarna i denna åldersgrupp arbetar inom olika yrken har de alla använt datorer 
när de gick i skolan, och har därmed en viss datorvana. Cirka 98% av medlemmarna i denna 
åldersgrupp äger en smartphone. Den övervägande delen är män, och de äger vanligtvis en båt.


#### 36-50 år
Medlemmarna i denna åldersgrupp är övervägande män (som oftast har familjen med sig) mitt i 
karriären. De flesta jobbar mycket och har inget till övers för båtklubbens administrativa 
strul med avgifter och båtplatser. De flesta har gymnasie- eller universitetsutbildning och 
samtliga använder på något sätt datorer i sina jobb.

#### 51-65 år
Övervägande män som äger två eller fler båtar. Förväntar sig att få sammanhängande båtplatser 
för sina båtar oavsett hur olika båtarna är och anser att de själva troligen skulle göra ett 
bättre jobb med att dela ut båtplatserna. Samtliga tjänar bra (eftersom de som får ekonomiska 
problem oftast går ur klubben), och ser delvis båten som en statussymbol även om de aldrig 
skulle erkänna det. Samtliga använder dator i sina jobb, men har inte så stor kunskap utanför 
sitt speciella område av program. Ungefär 50% har en gymnasieutbildning, övriga har enbart 
gått högstadiet.

#### 66 år -
Fördelningen av män och kvinnor i denna åldersgrupp är jämn, samtliga är pigga pensionärer 
med ett stort intresse för båtar. Ingen i denna åldersgrupp använde datorer i skolan, 
däremot har de flesta använt datorer i sitt arbete - om än med olika grader av entusiasm. 
Ungefär 10% har dessutom funnit intresset för datorer sedan de slutade arbeta och fick mer 
tid att sätta sig in i de fördelar datorer för med sig. Majoriteten äger en mobiltelefon, 
men bara ett fåtal har skaffat sig en smartphone. Båtinnehavet i denna grupp är 1-2 
båtar per medlem och strulet med båtplatser irriterar dem. De flesta vill ha samma båtplats 
som de "alltid haft" och de anser att klubbens administratörer borde ha bättre koll på 
vad de håller på med.

## Intressenter

### Användare
Klubbens administratörer
Klubbens medlemmar

### Systempersonal
Projektgruppen
Systemunderhållspersonal
Supportpersonal

### Externa tjänster
Nationella båtregistret (systemet kommer att utnyttja en tjänst de tillhandahåller)
Berörd bank (för bättre kontroll på avgiftsinbetalningarna)
Räddningstjänsten

## Liknande system
Det finns ett antal olika administrativa system som skulle kunna underlätta för klubben, 
men kostnad samt möjlighet att skräddarsy systemet väger in.

## Baskrav 
1. Möjliggöra för klubben att veta vilka medlemmar man har samt dessas båtinnehav
2. Ge överblick över klubbavgifterna
3. Förenkla hanteringen av båtplatser
4. Förenkla administrationen av medlemsuppgifter
5. Kunna tillhandahålla korrekta uppgifter då myndigheter efterfrågar dem
