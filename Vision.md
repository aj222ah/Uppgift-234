# Den Glade Piraten

## Bakgrund
Den Glade Piraten har stora problem med sin administration och behöver omgående hjälp 
med att lösa problemen, annars riskerar båtklubben att gå i konkurs. Som det ser ut nu 
sköts ekonomiadministrationen och administrationen gällande klubbens medlemmar och deras 
båtar manuellt, vilket föranleder oordning, osämja och ekonomiska problem. Klubben behöver ett 
medlemsregister som förenklar rutinuppgifter och ger klubbens kassör och sekreterare 
kontroll över situationen.

## Användargrupper
De som främst kommer att använda systemet är klubbens administratörer, dessutom kommer 
medlemmarna att använda systemet för vissa uppgifter. Utöver dessa kommer utvecklare 
samt support att använda systemet.

### Administratörer
Består av klubbens kassör och klubbens sekreterare.

**Kassören** är en man i 55-årsåldern som till vardags är inköpschef på ett mellanstort företag 
i pappersproduktionsbranschen. Han läste ekonomi på gymnasiet och är teknikentusiast - han 
vill ha den senaste tekniken men har varken tålamod att hantera, eller kunskap om hur man 
löser, problem som uppstår; han kontaktar företagets IT-support på frekvent basis. Han 
förväntar sig att elektroniska saker fungerar utan att störa honom med frågor, dialogrutor etc. 
Kassören reser mycket och har stort ansvar för företagets representation, den fritid han har 
spenderar han med familjen, på sitt "extrajobb" som kassör för båtklubben och naturligtvis på 
sin båt. Alla problem med klubbens administration tar tid och irriterar honom, han har 
funderat på att avbryta sitt uppdrag på grund av problemen men med en hotande konkurs vill 
han inte vara den förste som överger det sjunkande skeppet. Med tanke på att han har det 
ekonomiska ansvaret för klubben vill han få problemen lösta, men till så låg kostnad som möjligt.

**Sekreteraren** är en man i 65-årsåldern som precis gått i pension från sitt jobb som vaktmästare/
administratör på ett mindre företag. Han är försiktigt positiv till datorer och hur 
effektivt man kan jobba med dem, men företaget han jobbade för hade en mycket begränsad budget 
för datorer och mjukvara. Eftersom han själv hade ett något odefinierat jobb där han delvis 
agerade fastighetsskötare,delvis vaktmästare och delvis skötte enklare administration var 
han inte en av dem som fick ta del av företagets nyaste inköp - snarare fick han en begagnad 
dator som någon högre upp inom företaget haft i några år. Hans stora intresse är båtar och 
båtklubben är något av hans skötebarn, han har svårt för att medlemmarna bråkar och vill 
helst inte stöta sig med någon. Han är dock lite orolig att ett nytt administrationssystem 
på klubben skulle göra honom överflödig, en oro som växt sedan han gick i pension eftersom hans 
jobb på båtklubben ger honom samma känsla av att vara behövd som han fick då han fortfarande 
jobbade. Han är gift med en kvinna som är lika båtintresserad som han, de har tre vuxna barn, 
fyra barnbarn och en hund, hunden följer med husse och matte när de är ute med båten.

### Medlemmar
Gemensamt för samtliga medlemmar är att de vill slippa lämna in fysiska papper till klubbens administratörer 
för att istället registrera och uppdatera sina uppgifter själva. Dessutom vill de att uppgifter om betalning 
och klubbavgifter sköttes automatiskt och därmed blev rätt.

#### Medlemmar som ej äger någon båt
Lånar båt (oftast olika versioner av jollar) av klubben. Vill kunna boka en jolle/båt 
innan de beger sig till klubben för att försäkra sig om att de faktiskt får tillgång till 
en när de är vid båtklubben.

#### Ägare av en båt
Förväntar sig att få behålla "sin" båtplats från år till år.

#### Ägare av två eller fler båtar
Övervägande män som förväntar sig att få sammanhängande båtplatser för sina båtar oavsett 
hur olika båtarna är. 

## Intressenter

### Systempersonal
Projektgruppen  
Systemunderhållspersonal  
Supportpersonal  

### Externa tjänster
Nationella båtregistret (systemet kommer att utnyttja en tjänst de tillhandahåller)  
Berörd bank (för bättre kontroll på avgiftsinbetalningarna)  
Räddningstjänsten  
Webbhotell  

## Liknande system
Det finns ett antal olika administrativa system som skulle kunna underlätta för klubben, 
men kostnad samt möjlighet att skräddarsy systemet väger in.

Exempel på system:  
[Softadmin](http://www.multisoft.se/medlemssystem?gclid=CJfZu5LtmLsCFczC3gods3AAZw) 
erbjuder ett flexibelt medlemssystem som anpassas efter kundens behov. Erbjuder också 
möjligheten att Multisoft (företaget som utvecklat och levererar Softadmin) tar hand 
om driften.  

[Visma Förening](http://www.vismaspcs.se/produkter/bokforingsprogram/visma-forening) 
erbjuder ett bokförings- och ekonomisystem som även täcker in medlemsregister. Erbjuder 
även utbildning i programmet.

## Baskrav 
1. Möjliggöra för klubben att veta vilka medlemmar man har samt dessas båtinnehav
2. Ge överblick över klubbavgifterna
3. Förenkla hanteringen av båtplatser
4. Förenkla administrationen av medlemsuppgifter
5. Kunna tillhandahålla korrekta uppgifter då myndigheter efterfrågar dem
6. Erbjuda bokningsmöjligheter för av klubben tillhandahållen utrustning
7. Möjliggöra för medlemmarna att anmäla sig till event och tävlingar
